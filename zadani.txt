14. Restaurace
Vytvořte IS pro restaurační zařízení, který napomůže k zjednodušení a zpřehlednění jeho provozu. Restaurace je členěna do více místností a má přední a zadní zahrádku a poskytuje běžné stravovací služby veřejnosti. Od informačního systému se požaduje, aby, krom jiného, umožnil správu rezervací a objednávek. Rezervovat je možné jeden nebo více stolů v místnostech či na zahrádkách, anebo celé místnosti, případně i celou restauraci pro různé společenské akce. Součástí rezervace také může být objednávka nápojů a jídel. Systém musí umožňovat zaměstnancům restaurace vkládat objednávky spolu s informacemi, který zaměstnanec danou objednávku vložil a pro koho je určena. Když se zákazníci rozhodnou zaplatit, musí jim systém vystavit účtenku. Po zaplacení pak příslušný zaměstnanec vloží záznam o platbě do systému. Systém by měl také poskytovat podrobný přehled tržeb za vybrané období. Přístup k této funkci bude mít pouze majitel. V neposlední řadě musí systém evidovat veškeré prodávané jídlo a pití (včetně složení), přičemž majitel a odpovědný vedoucí mají možnost měnit ceny jídla a pití nebo přidávat a odebírat položky. 
